# Epatite C

## Cosa è <Badge text="Risposta in 100 parole" type="tip" />

L’epatite C è un'infezione del fegato, causata da un virus, che nella sua fase acuta è spesso asintomatica. Il virus si trasmette prevalentemente attraverso la via parenterale cioè quando il sangue fresco di una persona infetta entra in contatto col sangue di una persona sana da una “porta d’ingresso” (ferita o lesione della cute), ad esempio tramite siringhe e strumentazioni mediche o estetiche non sterili. Meno frequente, è la trasmissione da madre a figlio al momento del parto.

Non ci sono solide conoscenze sulla trasmissione dell’epatite C attraverso le pratiche sessuali. Tuttavia alcuni studi suggeriscono che soggetti di sesso maschile, già infetti con HIV, che fanno sesso con altri maschi possano avere un maggior rischio di contrarre l’epatite C rispetto alla popolazione generale.

Molto spesso la malattia non viene immediatamente diagnosticata in quanto le forme acute sono spesso lievi e clinicamente inapparenti. Tuttavia le infezioni croniche sono associate a danni significativi che includono la cirrosi epatica, il cancro del fegato, disturbi del metabolismo e del sistema immunitario.

Non esiste un vaccino per l’epatite C. Tuttavia oggi esistono farmaci capaci di eliminare l’infezione in quasi tutti i soggetti con infezione cronica. Le misura di prevenzione restano comunque di fondamentale importanza in quanto tutti coloro che guariscono dall’epatite C possono essere re-infettati. L’infezione infatti non produce immunità.

## Come la prendo

![CNR ISC](/images/needle.jpg)

Il virus dell’epatite C si trasmette da sangue a sangue, cioè quando il sangue fresco di una persona infetta entra in contatto col sangue di una persona sana tramite una ferita o lesione della cute. Il rischio di contagio tramite trasfusioni oggi è quasi azzerato.

La trasmissione da madre a figlio al momento del parto è possibile ma infrequente, meno del 5% di nati da madre con epatite cronica C diventa a sua volta infetto.

Tuttavia alcuni studi suggeriscono che soggetti di sesso maschile, già infetti con HIV, che fanno sesso con altri maschi possano avere un maggior rischio di contrarre l’epatite C rispetto alla popolazione generale.

Le situazioni più a rischio di contagio sono:

- uso di droghe per via endovenosa
- condivisione di aghi o siringhe
- utilizzo di strumentazioni mediche o estetiche non sterili

::: tip NDR ANCHE PER HVB
Non ci sono motivi per temere il contagio a tavola: non occorre utilizzare stoviglie separate o prendere altre precauzioni simili. Il virus dell’epatite C non si trasmette attraverso il contatto fisico, gli starnuti, la tosse e neppure mangiando dallo stesso piatto.
:::

### Soggetti a maggior rischio

- coloro che fanno o hanno fatto uso di droghe per via endovenosa
- emodializzati
- soggetti che hanno ricevuto emotrasfusioni o trapianti d'organo prima del 1992
- soggetti che hanno ricevuto fattori della coagulazione emoderivati prima del 1987
- chi convive o ha convissuto con individui con epatite C
- bambini nati da madre anti-HCV positiva
- soggetti con tatuaggi e piercing (se eseguiti in ambienti non igienicamente protetti, ad esempio carceri o istituti non certificati)
- soggetti con infezione da HIV
- soggetti immigrati provenienti da regioni a diffusione elevata

## Come si manifesta? Cosa rischio

Il periodo di incubazione va da 2 settimane a 6 mesi, per lo più è compreso fra 6 e 9 settimane.

Il virus dell'epatite C può causare un’infezione sia acuta sia cronica. L’infezione acuta è spesso asintomatica. I sintomi, quando presenti, sono caratterizzati da dolori muscolari, nausea, vomito, febbre, dolori addominali e ittero (colorito giallastro della pelle e della parte bianca dell'occhio). Il 15-45% delle persone infette guarisce spontaneamente senza alcun trattamento entro 6 mesi dall’infezione.

Un decorso fulminante fatale si osserva molto raramente. La complicanza più frequente è rappresentata dalla cronicizzazione dell'infezione acuta (60-85% dei casi), spesso accompagnata da sintomi aspecifici, come fatica e malessere persistenti. Circa il 20% con epatite cronica C muore per cause direttamente legate all’infezione.

## Come si riconosce e come si cura

La diagnosi di epatite cronica C si esegue rilevando il genoma del il virus nel sangue. Molto spesso prima di eseguire la ricerca del virus si esegue prima un test di screening per la ricerca degli anticorpi anti-HCV, un test questo molto meno costoso e di facile esecuzione. Le modalità con cui è meglio sviluppare programmi per la ricerca dei soggetti potenzialmente infetti con il virus dell’epatite C deve essere adattata alla specifiche caratteristiche epidemiologiche di ciascun paese ed essere accompagnata da sistema efficaci per dare accesso alle cure a tutti i pazienti infetti.

## Come si previene

Non esiste un vaccino contro l’epatite C.

Le uniche misure di prevenzione realmente efficace è a livello di popolazione il trattamento dei soggetti infetti ed a livello individuale l’assunzione di comportamenti per la riduzione del rischio che includono:

- usare il preservativo nei rapporti sessuali
- non utilizzare siringhe già usate
- evitare lo scambio di oggetti personali come spazzolino da denti, forbicine, rasoi, tagliaunghie, ecc.
- in caso di tatuaggi, fori alle orecchie/piercing e pratiche estetiche che prevedono l’uso di aghi/forbici/ecc., accertarsi delle condizioni igieniche dei locali in cui vengono eseguiti e pretendere l’uso di strumenti usa e getta

Esistono, inoltre, indicazioni precise per gli operatori sanitari e per chi lavora nei laboratori per evitare il contatto con il sangue dei pazienti.

## Quanto è diffusa

L’epatite C è diffusa in tutto il mondo. I paesi con i tassi più alti di infezioni croniche sono i paesi con basso standard socio-sanitari dove spesso l’infezione è ancora associate alle cure.

Secondo l’OMS circa 71 milioni di persone nel mondo sono affette da epatite C cronica. Ogni anno si verificano 3-4 milioni di nuovi casi e muoiono circa 399.000 persone a causa di patologie del fegato correlate all’epatite C. Molte persone non sono consapevoli di aver contratto l’epatite C. Nei paesi ad elevati standard socio-sanitari l’ottimizzazione dei percorsi assistenziali e dei percorsi si donazione di organi e tessuti minimizzato il rischio di epatite C associato alle cure, che tuttavia resta alto in contesti geografici a bassa disponibilità di risorse economiche. L’uso di sostanze stupefacenti, specie per via endovenosa resta la maggior causa di infezione a livello globale (sia nei paesi ricchi che nei paesi poveri).

Cfr. I numeri dell'epatite C
