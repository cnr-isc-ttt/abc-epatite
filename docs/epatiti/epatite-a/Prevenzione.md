---
title: Sintomi
---

## Come si manifesta, cosa rischio

L’epatite A ha un periodo di incubazione che va dai 15 ai 50 giorni e un decorso generalmente benigno. Le infezioni sintomatiche sono generalmente caratterizzate dai sintomi ed i segni dell’epatite acuta e durano per 1-3 settimane.

La presentazione clinica include ittero (colorito giallo della cute e degli occhi), febbre, anoressia, vomito, astenia e rialzo degli indici di danno epatica (bilirubina e transaminasi).
::: tip Bambini <Badge text="Nessun sintomo" type="warn" />
Va tuttavia ricordato che solo il 10% dei bambini con età inferiore a 6 anni sviluppa una sintomatologia clinicamente evidente.
:::
In casi rari l’epatite A può evolvere in epatite fulminante, con un alto tasso di mortalità. La moralità nella popolazione generale è di circa 1 caso su mille ma sale fino a 18 casi su mille nei soggetti di età superiore a 50 anni.
::: danger FF
ndr - 1 caso su mille sembra tanto ....
:::

## Come si riconosce e come si cura

Per riconoscere un’infezione da epatite A, il medico si basa inizialmente sui sintomi descritti dal paziente e sull’evoluzione clinica. La diagnosi si conferma attraverso esami del sangue (alti valori delle transaminasi e aumento della bilirubina) e test che rilevano un’infezione in corso e/o recente con la ricerca di anticorpi specifici.

Una persona che è stata esposta al rischio di infezione può prendere dei **farmaci** specifici (immunoglobuline) per prevenire o attenuare la malattia, anche in gravidanza e durante l’allattamento. Il trattamento deve essere intrapreso entro **due settimane dal contagio**.

![Vaccino](/images/vaccino-1.jpg)

::: tip Vaccino <Badge text="entro 2 settimane" type="warn" />
La persona esposta al rischio può anche vaccinarsi: il **vaccino** antiepatite **A** è efficace nel prevenire la malattia anche dopo il contatto con il virus, purché sia somministrato **entro due settimane dal contagio**.
:::

Nella maggioranza dei casi, i sintomi dell'epatite A sono lievi e la guarigione avviene spontaneamente nel corso di qualche settimana.
::: tip Per l'epatite A <Badge text="evitare farmaci inutili" type="warn" />
In presenza di epatite A, si consiglia: riposo, dieta bilanciata, assunzione di molti liquidi e nessun consumo di alcolici (potrebbero causare ulteriori danni al fegato).

Inoltre, è importante evitare di somministrare farmaci inutili. Se il soggetto è in terapia per altre patologie pre-esistenti, occorre consultare un medico per chiedere cosa fare.
:::

Quasi tutti i pazienti guariscono completamente senza mai cronicizzare. La guarigione conferisce immunità permanente (il soggetto non potrà più ammalarsi di epatite A).

Solo in una piccolissima percentuale di persone (soprattutto soggetti adulti già affetti da altre patologie), sono state osservate forme gravi o fulminanti (rapidamente fatali).

## Come si previene

![Cuocere il cibo (https://unsplash.com/photos/APDMfLHZiRA)](/images/cooking.jpg)

L’epatite A si previene

1. prevenendo di esporsi ai rischi ambientali (cibo, acqua e contatti sessuali) curando l’igiene personale e ambientale
2. attraverso la vaccinazione.

::: tip Per prevenire malattie trasmesse per via oro-fecale:

- non consumare frutti di mare crudi: la cottura è l’unica misura efficace per eliminare o inattivare il virus dai cibi contaminati
- lavare accuratamente con acqua non contaminata (o disinfettata) le verdure prima di consumarle
- lavare e sbucciare la frutta
- non bere acqua potenzialmente contaminata (per esempio acqua di pozzo)
- essere scrupolosamente puliti nella manipolazione di cibi e bevande
- proteggere gli alimenti dagli insetti, che possono rappresentare un vettore per il virus

- ~~applicare i metodi di prevenzione per le infezioni sessualmente trasmesse e per la pratica sessuale sicura (ad es. preservativo)~~ (ndr danger FF come mai è rimosso?)

:::

::: warning viaggi

Inoltre, se viaggi verso paesi ad alta diffusione di epatite A (o con scarse condizioni igienico-sanitarie), mangia solo cibi cotti (attenzione a verdure e frutti di mare), bevi esclusivamente acqua in bottiglia e non consumare ghiaccio (se non conosci l’esatta provenienza dell'acqua con cui è stato preparato).
Consulta il [portale dell'epidemiologia](https://www.epicentro.iss.it/epatite/Epidemiologia-Mondo)

:::

Esiste un vaccino efficace e ben tollerato. Viene somministrato per via intramuscolare nella parte alta del braccio in due dosi, a distanza di 6-12 mesi l’una dall’altra. La protezione si raggiunge dopo 14-21 giorni dalla prima dose; la seconda dose prolunga l'efficacia per circa 25 anni negli adulti e 14-15 anni nei bambini.

Il vaccino è efficace nel prevenire la malattia **anche dopo il contatto** con il virus, purché sia somministrato entro due settimane dal contagio.

In Italia, la vaccinazione è indicata per categorie di soggetti a rischio.
