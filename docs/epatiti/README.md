---
title: Introduzione
lang: it-IT
---

![Fegato](/images/stock/liver-female.jpg)

## Il Fegato

Il fegato è la più grande ghiandola del corpo umano è svolge un ruolo fondamentale nella digestione. Svolge molte funzioni, tra cui la depurazione delle sostanze tossiche e nella difesa dell'organismo. La salute del fegato si ripercuote su tutto l'organismo.

## L’epatite

L’epatite è un'infiammazione del fegato.

### Sintomi

Sintomi iniziali dell'epatite acuta

- malessere e debolezza
- febbre
- nausea, vomito
- dolore addominale
- colore giallastro degli occhi e della pelle (ittero)

### Cause

Può essere causata da:

- infezioni
  - _virali_ (epatite A, B, C, D, E, febbre gialla, mononucleosi, ecc.)
  - _batteriche_ (tubercolosi, brucellosi, tifo addominale, ecc.)
  - _parassitarie_ (leptospirosi, ecc.)
- intossicazioni alimentari e farmaci
  - da alcol, vegetali, funghi ecc.
- malattie autoimmuni

## Le epatiti virali

Le epatiti virali sono infezioni del fegato causate da virus molto differenti tra loro. Attualmente si conoscono 5 virus **maggiori** associati a epatite virale acuta e cronica: **A**, **B**, **C**, **D** (Delta), **E**.

::: tip
Questa app vuole informare sulle epatiti **A**, **B** e **C**.
:::

Questi virus sono geneticamente molto differenti, sono capaci di causare malattie con sintomi, conseguenze e modi di trasmissione **differenti**. Esistono specifiche indicazioni per la prevenzione e la cura di ciascuna di queste epatiti.

::: tip
Oltre ai 5 virus epatitici maggiori vi sono altri virus associati a forme di epatite più o meno grave.

Le epatiti virali sono una delle più gravi minacce per la salute globale. L’OMS ha l’obiettivo di
[eliminarle definitivamente entro il 2030](https://www.who.int/hepatitis/publications/hepatitis-service-coverage-targets/en/)
:::

::: warning Non si eredita l'epatite
Le epatiti sono dovute a infezioni virali, **non** si trasmettono per via _genetica_ o _ereditaria_.
:::

### Contagio

::: tip Epatite A <Badge text="A-limentare" type="tip"/>
è un'infezione a trasmissione oro-fecale. Il contagio avviene principalmente mangiando cibi contaminati dal virus o per contatti molto stretti con persone che hanno un'infezione acuta in corso.
:::

::: tip Epatite B <Badge text="B-io liquidi" type="tip"/>
il contagio avviene soprattutto attraverso liquidi Biologici che includono il sangue e i fluidi delle mucose genitali.
:::

::: tip Epatite C <Badge text="C-ontatto sangue" type="tip"/>
si trasmette quasi esclusivamente attraverso il sangue (sangue con sangue) di una persona infetta.
:::

::: warning In gravidanza
Inoltre sia il virus dell’epatite **B** che il virus dell’epatite **C** possono essere tramessi dalla _madre al bambino_ nel corso della _gravidanza_ o nelle _fasi del parto_
:::

### Impatto

::: tip
Per l’epatite **A** e **B** esistono vaccini mentre per l'epatite **C**, anche se non esistono vaccini, ci sono farmaci capaci di curare quasi tutti i pazienti.

:::
L’epatite B e l’epatite C possono causare infezione croniche, ovvero infezioni che possono durare anche tutta la vita. Le infezioni croniche nel tempo possono causare danni gravi al fegato (cirrosi epatica e cancro del fegato) e possono portare allo sviluppo di gravi disturbi del sistema immunitario (come linfomi e malattie autoimmuni).

Visto che le epatiti croniche producono danni evidenti in tempi lunghi, un gran numero di persone non sa di essere cronicamente infetto: nel mondo ci sono circa 257 milioni di persone con epatite cronica B e 70 milioni con epatite cronica C.

::: danger Virus diversi
Essere guariti da un tipo di epatite virale non esclude la possibilità di prenderne in futuro un **altro tipo**.
:::

Ad esempio, se ho avuto l’epatite A oppure mi sono vaccinato sono ancora a rischio di contagio per le epatiti B, C, D, E.

::: tip World Hepatitis Day
Ogni anno, il 28 luglio, si celebra la Giornata Mondiale contro l’Epatite [World Hepatitis Day](http://www.worldhepatitisday.org/).
:::
