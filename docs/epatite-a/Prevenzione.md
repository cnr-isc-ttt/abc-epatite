---
title: Prevenzione
---

![Vaccino](/images/vaccino-1.jpg)

## Come si previene

L’epatite A si previene

1. attraverso la vaccinazione
2. prevenendo di esporsi ai rischi ambientali
   - cibo
   - acqua
   - contatti sessuali
   - curando l’igiene personale e ambientale

Per prevenire malattie trasmesse per via oro-fecale:
::: tip

- non consumare frutti di mare crudi: la cottura è l’unica misura efficace per eliminare o inattivare il virus dai cibi contaminati
- lavare accuratamente con acqua non contaminata (o disinfettata) le verdure prima di consumarle
- lavare e sbucciare la frutta
- non bere acqua potenzialmente contaminata (per esempio acqua di pozzo)
- essere scrupolosamente puliti nella manipolazione di cibi e bevande
- proteggere gli alimenti dagli insetti, che possono rappresentare un vettore per il virus

:::

Se viaggi verso paesi ad alta diffusione di epatite **A** (o con scarse condizioni igienico-sanitarie)
::: warning Viaggi esotici

- mangia solo cibi cotti (attenzione a verdure e frutti di mare)
- bevi esclusivamente acqua in bottiglia
- non consumare ghiaccio (se non sei certo della provenienza dell'acqua).
- consulta il [portale dell'epidemiologia](https://www.epicentro.iss.it/epatite/Epidemiologia-Mondo)

:::

::: tip Vaccino
La persona esposta al rischio può anche vaccinarsi: il **vaccino** antiepatite **A** è efficace nel prevenire la malattia anche dopo il contatto con il virus, purché sia somministrato **entro due settimane dal contagio**.
:::

Il vaccino è efficace e ben tollerato. Viene somministrato per via intramuscolare nella parte alta del braccio in due dosi, a distanza di 6-12 mesi l’una dall’altra. La protezione si raggiunge dopo 14-21 giorni dalla prima dose; la seconda dose prolunga l'efficacia per circa 25 anni negli adulti e 14-15 anni nei bambini.

In Italia, la vaccinazione è indicata per categorie di soggetti a rischio.
