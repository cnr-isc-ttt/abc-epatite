---
title: Sintomi
---

## Come si manifesta, cosa rischio

L’epatite A ha un periodo di incubazione che va dai 15 ai 50 giorni e un decorso generalmente benigno. Le infezioni sintomatiche sono generalmente caratterizzate dai sintomi ed i segni dell’epatite acuta e durano per 1-3 settimane.

::: warning La presentazione clinica include

- ittero (colorito giallo della cute e degli occhi)
- febbre
- anoressia
- vomito
- astenia
- rialzo degli indici di danno epatica (bilirubina e transaminasi)
  :::

::: tip Bambini <Badge text="Spesso senza sintomi" type="warn" />
Va tuttavia ricordato che solo il 10% dei bambini con età inferiore a 6 anni sviluppa una sintomatologia clinicamente evidente.
:::
In casi rari l’epatite A può evolvere in epatite fulminante e pericolosa.

## Come si riconosce e come si cura

Per riconoscere un’infezione da epatite A, il medico si basa inizialmente sui sintomi descritti dal paziente e sull’evoluzione clinica. La diagnosi si conferma attraverso esami del sangue (alti valori delle transaminasi e aumento della bilirubina) e test che rilevano un’infezione in corso e/o recente con la ricerca di anticorpi specifici.

Una persona che è stata esposta al rischio di infezione può prendere dei **farmaci** specifici (immunoglobuline) per prevenire o attenuare la malattia, anche in gravidanza e durante l’allattamento. Il trattamento deve essere intrapreso entro **due settimane dal contagio**.

::: tip Vaccino <Badge text="entro 2 settimane" type="warn" />
La persona esposta al rischio può anche vaccinarsi: il **vaccino** antiepatite **A** è efficace nel prevenire la malattia anche dopo il contatto con il virus, purché sia somministrato **entro due settimane dal contagio**.
:::

Nella maggioranza dei casi, i sintomi dell'epatite A sono lievi e la guarigione avviene spontaneamente nel corso di qualche settimana.
::: tip Per l'epatite A <Badge text="evitare farmaci inutili" type="warn" />
In presenza di epatite A, si consiglia: riposo, dieta bilanciata, assunzione di molti liquidi e nessun consumo di alcolici (potrebbero causare ulteriori danni al fegato).

Inoltre, è importante evitare di somministrare farmaci inutili. Se il soggetto è in terapia per altre patologie pre-esistenti, occorre consultare un medico per chiedere cosa fare.
:::

Quasi tutti i pazienti guariscono completamente senza mai cronicizzare. La guarigione conferisce immunità permanente (il soggetto non potrà più ammalarsi di epatite A).

Solo in una piccolissima percentuale di persone (soprattutto soggetti adulti già affetti da altre patologie), sono state osservate forme gravi o fulminanti (rapidamente fatali).

## Se sono infetto

::: tip
Valutate l'opportunità di fare il **vaccino**.
:::

::: warning Ridurre il rischio di contagiare altri

- Avvertire le persone con il quale avete avuto contatti di valutare la possibilità di vaccinarsi.
- Evitare di andare a lavoro o scuola per almeno una settimana dopo l’inizio dei sintomi (ittero, ecc.).
- Evitare di preparare il cibo per altri, ove possibile.
- Lavare le mani frequentemente, specialmente dopo essere stati al bagno, e prima di preparare il cibo.
- Evitare la condivisione di asciugamani.
- Lavare separatamente gli indumenti con un ciclo a temperatura calda
- Lavare frequentemente il WC e la rubinetteria del bagno.
- Evitare rapporti sessuali nel periodo infettivo.

:::
