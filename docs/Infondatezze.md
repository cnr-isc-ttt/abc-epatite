# False notizie sull’epatite

::: danger Non è vero!
Ho contratto l’epatite, non posso avere rapporti sessuali: non è vero!

::: tip Scopri la verità:
L’epatite A, anche detta epatite Alimentare, si trasmette per via sessuale solo nel caso di pratiche oro-genitali e può essere facilmente prevenuta praticando sesso sicuro con contraccettivi di barriera (es. preservativo).

La trasmissione dell'epatite B attraverso rapporti sessuali può essere prevenuta tramite la vaccinazione. La trasmissione dell'epatite C attraverso il rapporto sessuale è molto rara e dimostrata solo su base statistica in persone già infette con HIV, tuttavia può comunque essere prevenuta tramite l’uso di contraccettivi di barriera (es. preservativo).
:::

::: danger Non è vero!
L’epatite è una malattia genetica o ereditaria: non è vero!

::: tip Scopri la verità:
Le epatiti non sono malattie genetiche né ereditarie, hanno una origine [tossica o virale](./Introduzione.html#l’epatite).
:::

::: danger Non è vero!
Se ho avuto l’epatite A, sono immune dagli altri tipi di epatite: non è vero!

::: tip Scopri la verità:
Le persone che hanno avuto l’epatite A sono protette solo contro l’epatite A. Sono ancora a rischio di infezione per le [altre forme di epatite](Epatiti.html#impatto). Esiste un vaccino per l’epatite A e B. Non c'è immunità e non esiste un vaccino per l’epatite C.
:::

::: danger Non è vero!
È rischioso condividere un pasto con persone affette da epatite **B** o **C**: non è vero!

::: tip Scopri la verità:
Non ci sono motivi per temere il contagio a tavola o in occasione di altre forme di convivenza sociale. Non occorre pertanto utilizzare stoviglie separate o prendere altre precauzioni simili. Il virus dell’epatite B e C non si trasmette attraverso il saluto, gli starnuti e la tosse e neppure mangiando dallo stesso piatto.
:::
